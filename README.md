# Alžbeta Bachroníková diplomová práca 

One Paragraph of project description goes here

## Vývoj, testovanie a hodnotenie matematického edukačného softvéru 

### Ciele práce

V rámci bakalárskej práce sme vyvinuli mobilnú aplikáciu na podporu
konštruktivistického vyučovania matematiky. Pri jej tvorbe sme zvolili
matematické prostredie Hejného metódy nazývané Dedo Lesoň. Toto prostredie
slúži na porozumenie hodnoty veličiny, graduje do rovností a nerovností,
je modelom riešenia rovníc pomocou ekvivalentných úprav. Aplikácia mala
motivačnú silu, ktorú sme si overili jednoduchým experimentom na malej
skupine žiakov. Pri pedagogickom experimente sme sledovali aj negatívne javy
interakcie žiak-tablet, ktoré by sme radi skúmali ďalej. Cieľom navrhovanej
diplomovej práce je zabezpečiť najlepší možný užívateľský zážitok (UX)
a zistiť tak kritériá pre dobrý didaktický matematický softvér v špecifickej
cieľovej skupine žiakov prvých ročníkov prvého stupňa ZŠ. Príklady kritérií,
ktoré chceme sledovať na edukatívnych aplikáciach sú:
- autonómia (v manipulácii s aplikáciou, v riešení úlohy, s obtiažnosťou),
- kognícia (pochopenie úlohy, stratégia riešenia úlohy, výsledok úlohy -
spoznanie správneho výsledku, správanie pri správnom výsledku),
- misinterpretácia (neadekvátnosť úlohy, nevhodné užívateľské rozhranie).
Cieľovou skupinou sú žiaci prvých ročníkov základnej školy.
V práci budeme skúmať použiteľnosť (usability) spomínanej, už vyvinutej
Android aplikácie. K skúmaniu využijeme Engelbartovo laboratórium
skúmania používateľského zážitku na FIIT STU, kde budeme pomocou
eyetrackingu zaznamenávať (a následne vyhodnocovať) niektoré nežiadúce
javy, ktoré si pri bežnom testovaní experimentátor nevšimne. Keď sa nám ich
podarí odhaliť a vyhodnotiť, využijeme tieto výsledky pri návrhu ďalšieho
vývoja aplikácie pre tablety, resp. nového modulu. Po zapracovaní našich
výsledkov plánujeme znovu otestovať novú verziu aplikácie a overiť si, či
teoretické zázemie malo vplyv na zlepšenie pozorovaných javov a celkového
UX. V práci predpokladáme, že aplikácia/vyvíjané prostredia je doplnková
metóda rozširujúca obzor žiakov - popri výkladu učiteľa a pracovných listoch
žiaka.

### Kľúčové slová

UX, UI, použiteľnosť, testovanie, eyetracking, edukačný softvér